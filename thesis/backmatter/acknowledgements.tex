\phantomsection
\chapter{Acknowledgements}
\markboth{Acknowledgements}{}
Sia chi mi conosce da sempre che chi ha imparato a conoscermi negli ultimi tempi sa bene cosa significhi per me concludere questo capitolo della mia vita. Un capitolo che racconta di un viaggio che sento che mi abbia reso pronto ad affrontare le sfide del futuro, e che è stato reso speciale da tutte le persone che mi hanno accompagnato. A ciascuna di queste persone intendo rivolgere un pensiero proveniente dal profondo del mio cuore, nella speranza di riuscire nell'intento di comunicare il mio sentimento di gratitudine. 

\emph{Al prof. Michele Mastroianni e al prof. Francesco Palmieri}. Senza le vostre costanti attenzioni nei confronti del mio lavoro, non sarei giunto alla fine di questo percorso. La vostra \textbf{guida} è stata illuminante per superare ogni momento di difficoltà, e la vostra esperienza mi ha portato ad appassionarmi ad un ambito da me mai esplorato in precedenza.

\emph{Ai miei genitori}. L'\textbf{amore incondizionato} che mi avete sempre donato è stato, per me, fonte di forza e di serenità in tutti questi anni. Il supporto che mi avete dimostrato nei momenti in cui le mie scelte sono state spinte da un forte bisogno di cambiamento è stato fondamentale per la mia crescita. 

\emph{A Mimmo Cioffi}. Fonte immensa di saggezza e di altruismo, per me sei un \textbf{pilastro} su cui ho sempre saputo di poter contare in ogni momento della mia vita. La stima che hai sempre nutrito nei miei confronti è stata il motore di questo lungo viaggio. Mi risulta difficile trovare le parole per esprimere gratitudine per ciò che hai sempre fatto per me e per i miei cari. Sei un amico prezioso.

\emph{A Silvia}. In questi anni ricchi di cambiamenti, tu sei stata il mio \textbf{punto di riferimento costante} e mi hai tenuto per mano, impedendo allo sconforto di avere la meglio su di me. Sento che insieme abbiamo imparato a trasformare in punti di forza quelli che abbiamo sempre visto come punti di debolezza, donandoci luce a vicenda nei momenti più bui. Mi hai insegnato a guardarmi con occhi diversi e a volermi bene in momenti in cui sentivo di non avere la forza per farlo. Alla bellissima persona che sei sempre stata, voglio esprimere la mia più profonda gratitudine per essere rimasta al mio fianco.
\newpage 

\emph{A Francesco}. Hai donato \textbf{leggerezza e spensieratezza} alla mia vita in un momento in cui mi risultava difficile vivere con serenità. Grazie a te, rivolgere il mio pensiero all'ultimo frangente di questo percorso, colora il mio volto di un sorriso spontaneo. Lo stesso sorriso che finiva per trasformarsi in una fragorosa risata quando eri seduto accanto a me, intento ad escogitare nuovi modi unici ed incredibili per raccontare la realtà che ci circonda. Spesso non avevi neanche bisogno di escogitare, la tua narrativa è sempre stata tanto travolgente quanto spontanea. Ora che questo viaggio è giunto al termine, realizzo l'incolmabile vuoto che lascerai nelle mie giornate e trovo inevitabile guardare con cupezza ad un futuro in cui la tua insostituibile presenza non farà più da sfondo alla mia quotidianità. A te va il merito di essere riuscito nell'impresa di farmi conservare un ultimo dolce ricordo di questo percorso. 


\emph{Ad Alessia}. Per tutti i momenti in cui abbiamo ballato sotto la pioggia in attesa di poter montare la piscina, per tutti i momenti in cui abbiamo montato la piscina e abbiamo fatto i pazzi, per tutti i momenti in cui abbiamo rotto la piscina e abbiamo dovuto chiamare l'assistenza. Ringrazio la vita per avermi dato l'opportunità di vivere questi momenti insieme ad una persona \textcolor{lightgray}{\colorbox{lightgray}{????????}} come te.

\emph{A Francesca}. Incontrarti di nuovo dopo tanti anni è stata una delle sorprese più belle che la vita potesse riservarmi. Con \textbf{sensibilità e delicatezza} sei riuscita a toccare le corde della mia anima ed in poco tempo mi hai donato più di quanto pensassi di meritare. Sento di aver instaurato con te un legame raro e porterò per sempre nel mio cuore le serate passate a parlarci fino a perdere la cognizione del tempo. 

\emph{A Giuseppe}. Le nostre diversità hanno sempre reso il nostro rapporto motivo di confronto e di crescita. Ho sempre trovato molto stimolante discutere di argomenti che esulano dalla mia quotidianità e condividere con te le mie passioni. Ricordo con il sorriso tutti i momenti passati insieme in questi anni, in cui sei stato una \textbf{presenza solida e costante} nella mia vita. 

\emph{A Lorenzo}. Se dovessero chiedermi di descrivere il \textbf{compagno di lavoro ideale}, io descriverei te. La tua dedizione, la tua intelligenza e la tua curiosità mi hanno accompagnato in questi cinque anni e mi hanno portato a condividere con te momenti di estrema soddisfazione e appagamento. Ho cominciato a vivere la vita universitaria dal giorno in cui mi hai chiesto di studiare insieme, trasmettendomi motivazione ed entusiasmo. Sono lieto di aver raggiunto tutti i miei traguardi accademici avendo al mio fianco una persona come te. 

\emph{A Orazio}. Quest'ultimo anno ci ha dato l'opportunità di conoscerci e di scoprire quanto siamo \textbf{simili} sotto diversi aspetti. Ricorderò con estremo piacere i momenti passati a condividere riflessioni e considerazioni sul percorso che abbiamo affrontato e sul futuro che ci attende. Nella speranza che le nostre strade si incrocino nuovamente in futuro, attendo con ansia l'ultima corsa di ritorno.

\emph{A Emanuele}. La tua presenza è stata fondamentale e mi ha concretamente aiutato a \textbf{migliorare} aspetti di me sui quali mi sono sempre sentito limitato. Sapere di poter contare su di te in momenti in cui sono riuscito ad avere il coraggio di superare i miei limiti, mi ha riempito il cuore di gioia.

\emph{A Hermann}. La gentilezza e l'affabilità che da sempre ti contraddistinguono fanno di te uno dei compagni di viaggio più preziosi con cui sento di aver camminato in questi anni. Ti sono estremamente riconoscente per tutte le occasioni in cui non hai esitato a mettere il tuo \textbf{virtuosismo} a disposizione delle persone che ti circondano.


\emph{A Felice}. La tua sagacia ha guidato molti dei momenti più critici degli ultimi anni. Il supporto di una persona \textbf{brillante} come te ha donato calma e serenità ai periodi burrascosi della mia vita, dandomi modo di conoscere il tuo animo empatico ma sincero. 

\emph{A Davide}. I momenti trascorsi tra i banchi di scuola hanno lasciato un segno indelebile nel mio cuore. Siamo cresciuti insieme condividendo sia momenti di gioia che di sconforto, durante i quali non è mai mancata la tua \textbf{inguaribile ironia} a rendere memorabili gli attimi di euforia e a donare sollievo ai periodi più difficili della nostra crescita. L'idea di raggiungere questo traguardo avendo al mio fianco la persona con cui tutto è cominciato, mi commuove profondamente. 

\emph{A Luigi}. L'interesse che hai costantemente mostrato nei confronti del mio percorso mi ha motivato e spronato ad andare avanti. Con la tua \textbf{silenziosa presenza} mi hai comunicato tanto e mi hai sempre dimostrato di essere una persona cara e fidata. 

\emph{A Simone}. Non dimenticherò mai quel giorno in cui, \textbf{armato} di una ciliegia, un'arancia e una pesca, sei entrato a far parte della mia vita, diventando parte della mia quotidianità. Con la tua stravagante vivacità, hai colorato le mie giornate, strappandomi un sorriso nei momenti più inaspettati. 

\emph{Ad Alessio}. Sebbene la vita ci abbia portati a prendere strade diverse, ogni volta che ci incontriamo sento come se non fosse passato nemmeno un giorno. Ho sempre trovato entusiasmante discutere di passioni, esperienze e soprattutto di questo percorso, con una \textbf{persona in gamba} come te.  

\emph{Ad Angelo, Antonio} e \emph{Josef}. La vostra presenza ha rallegrato le mie giornate in università. I caffè ed i pranzi che abbiamo condiviso non avrebbero avuto lo stesso sapore senza un pizzico del vostro umorismo che è sempre riuscito a donare \textbf{brio} anche alle giornate più monotone. Vi ringrazio di cuore per esserci stati. 

Ci tengo, infine, a ringraziare tutte le persone che, anche con piccoli gesti, hanno mostrato interesse nei confronti del mio percorso e della mia crescita. Il supporto che mi avete donato in questi anni mi ha spronato ad arrivare fino alla fine di questo viaggio.

Una nota di dolce malinconia fa da sfondo al pensiero che rivolgo a tutti voi, mentre mi accorgo che un nuovo capitolo della mia vita è già cominciato. 